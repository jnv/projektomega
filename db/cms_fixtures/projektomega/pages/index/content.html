<div class="six columns">
<p>
  Svět se změnil. Válka ho změnila!
</p>
<p>
  Mysleli jsme si, že po Velké válce už žádná další nepřijde.
  Když však prezident Beneš odmítl v Mnichově kapitulovat, zaútočila Hitlerova vojska na obranné pozice Československé armády. Sám víš, jak to skončilo. Jinak to snad ani skončit nemohlo. Krveprolití. Žal matek, které ztratili své syny. Mnozí dodnes vyčítají Benešovi, že se měl vzdát. Že měl Sudety Hitlerovi dát a byl by klid.&nbsp;
</p>
<p>
  Ale o rok později se klid stále ještě nenastal. Stále více světových mocností teď hledá zbraň, která by jim umožnila se bránit. A nebo hůře - která by jim umožnila zaútočit a dobýt svět. A tady přicházíš na řadu ty!&nbsp;
</p>
<p>
  Vítej v Projektu Omega, agente!
  To je vše.&nbsp;
</p>
<p>
  <br>
</p>
Ach, máš ještě otázky. Tak tedy dobrá. Ptej se.
<p>
  Kdo nás platí? To je tajné. Ale ne, nemusíš se bát, Hitler to není. Ba ani Chamberlain či Roosevelt. Pracují tu lidé všech možných národností, abychom zajistili, že budou hájit společný zájem.&nbsp;
</p>
<p>
  Co děláme? To je různé. Pátráme po informacích. To hlavně. Zajímá nás jakýkoliv neobvyklý jev, událost, organismus nebo technický výtvor. Naší náplní je jejich výzkum a shromažďování. Už jen proto, že pokud nepadnou do rukou nám, mohou padnout do rukou někomu jinému.&nbsp;
</p>
<p>
  Kdo jsem já? Jsem koordinátor tvé sekce a to je vše, co potřebuješ vědět. Vědět víc by bylo riziko pro tebe i další agenty. Mojí starostí je to, abyste měli přesně ty informace, které potřebujete znát ke své práce, a dostávali úkoly, které dokážete zvládnout. Nic víc a nic méně.&nbsp;
</p>
<p>
  Kdo jsou ostatní agenti v tvé sekci? Brzy je poznáš.Většinou jsou to příslušníci jiných tajných služeb a občas, když je to potřeba, i specialisté z jiných vědních oborů. Někdy to jsou prostě jen lidé, kteří byli ve správný čas na správném místě.&nbsp;
</p>
<p>
  Stále se na mne díváš s nedůvěrou a pochybnostmi. Myslíš, že naše snažení je bláhové. Že tam venku je spousta dalších, kteří pasou po tomtéž. O důvod víc, zabránit jim v tom, aby to dostali. Jsem si jist, že po první misi budeš mluvit jinak...
</p>
<p>
  Až se rozhodneš, můžeš se zapsat
</p>
<p>
  <a href="mailto:koordinator@projektomega.cz">koordinator@projektomega.cz</a><br>
</p>
</div>
<div class="six columns">
<img src="/system/cms/files/3/files/original/poster_vintage.jpg">
</div>
